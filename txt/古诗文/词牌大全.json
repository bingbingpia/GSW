[{"title":"词牌大全","cont":{"title":"","nian":"宋代","author":"岳飞","contson":"\n昨夜寒蛩不住鸣。惊回千里梦，已三更。起来独自绕阶行。人悄悄，帘外月胧明。白首为功名。旧山松竹老，阻归程。欲将心事付瑶琴。知音少，弦断有谁听。\n","contyishang":[]}},{"title":"词牌大全","cont":{"title":"","nian":"宋代","author":"晁补之","contson":"\n青烟幂处，碧海飞金镜。永夜闲阶卧桂影。露凉时、零乱多少寒螀，神京远，惟有蓝桥路近。 水晶帘不下，云母屏开，冷浸佳人淡脂粉。待都将许多明，付与金尊，投晓共、流霞倾尽。更携取、胡床上南楼，看玉做人间，素秋千顷。\n","contyishang":[]}},{"title":"词牌大全","cont":{"title":"","nian":"宋代","author":"姜夔","contson":"\n丙辰岁，与张功父会饮张达可之堂。闻屋壁间蟋蟀有声，功父约予同赋，以授歌者。功父先成，辞甚美。予裴回末利花间，仰见秋月，顿起幽思，寻亦得此。蟋蟀，中都呼为促织，善斗。好事者或以三二十万钱致一枚，镂象齿为楼观以贮之。\n庾郎先自吟愁赋，凄凄更闻私语。露湿铜铺，苔侵石井，都是曾听伊处。哀音似诉。正思妇无眠，起寻机杼。曲曲屏山，夜凉独自甚情绪？西窗又吹暗雨。为谁频断续，相和砧杵？候馆迎秋，离宫吊月，别有伤心无数。豳诗漫与。笑篱落呼灯，世间儿女。写入琴丝，一声声更苦。\n","contyishang":[]}},{"title":"词牌大全","cont":{"title":"","nian":"宋代","author":"李清照","contson":"\n卖花担上。买得一枝春欲放。泪染轻匀。犹带彤霞晓露痕。 怕郎猜道。奴面不如花面好。云鬓斜簪。徒要教郎比并看。\n","contyishang":[]}},{"title":"词牌大全","cont":{"title":"","nian":"宋代","author":"欧阳修","contson":"\n去年元夜时，花市灯如昼。月上柳梢头，人约黄昏后。今年元夜时，月与灯依旧。不见去年人，泪湿春衫袖。(泪湿 ：一作：满)\n","contyishang":[]}},{"title":"词牌大全","cont":{"title":"","nian":"宋代","author":"朱敦儒","contson":"\n一个小园儿，两三亩地。花竹随宜旋装缀。槿篱茅舍，便有山家风味。等闲池上饮，林间醉。都为自家，胸中无事。风景争来趁游戏。称心如意，剩活人间几岁。洞天谁道在、尘寰外。\n","contyishang":[]}},{"title":"词牌大全","cont":{"title":"","nian":"唐代","author":"温庭筠","contson":"\n梳洗罢，独倚望江楼。过尽千帆皆不是，斜晖脉脉水悠悠。肠断白蘋洲。\n","contyishang":[]}},{"title":"词牌大全","cont":{"title":"","nian":"清代","author":"陈维崧","contson":"\n寒山几堵，风低削碎中原路。秋空一碧无今古，醉袒貂裘，略记寻呼处。男儿身手和谁赌。老来猛气还轩举。人间多少闲狐兔。月黑沙黄，此际偏思汝。\n","contyishang":[]}},{"title":"词牌大全","cont":{"title":"","nian":"五代","author":"李煜","contson":"\n晓月坠，宿云微，无语枕频欹。梦回芳草思依依，天远雁声稀。啼莺散，馀花乱，寂寞画堂深院。片红休埽尽从伊，留待舞人归。\n","contyishang":[]}},{"title":"词牌大全","cont":{"title":"","nian":"宋代","author":"李清照","contson":"\n常记溪亭日暮，沉醉不知归路。兴尽晚回舟，误入藕花深处。争渡，争渡，惊起一滩鸥鹭。\n","contyishang":[]}},{"title":"词牌大全","cont":{"title":"","nian":"宋代","author":"苏轼","contson":"\n三月七日，沙湖道中遇雨。雨具先去，同行皆狼狈，余独不觉，已而遂晴，故作此词。\n莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。\n","contyishang":[]}},{"title":"词牌大全","cont":{"title":"","nian":"五代","author":"李煜","contson":"\n昨夜风兼雨，帘帏飒飒秋声。烛残漏断频欹枕，起坐不能平。　世事漫随流水，算来一梦浮生。醉乡路稳宜频到，此外不堪行。(一梦 一作：梦里)\n","contyishang":[]}},{"title":"词牌大全","cont":{"title":"","nian":"宋代","author":"秦观","contson":"\n雾失楼台，月迷津渡。桃源望断无寻处。可堪孤馆闭春寒，杜鹃声里斜阳暮。 驿寄梅花，鱼传尺素。砌成此恨无重数。郴江幸自绕郴山，为谁流下潇湘去。\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n宝钗分，桃叶渡，烟柳暗南浦。怕上层楼，十日九风雨。断肠片片飞红，都无人管，更谁劝、啼莺声住？鬓边觑，试把花卜归期，才簪又重数。罗帐灯昏，哽咽梦中语：是他春带愁来，春归何处？却不解、带将愁去。\n","contyishang":[]}},{"title":"词牌大全","cont":{"title":"","nian":"宋代","author":"秦观","contson":"\n纤云弄巧，飞星传恨，银汉迢迢暗度。金风玉露一相逢，便胜却人间无数。(度 通：渡)柔情似水，佳期如梦，忍顾鹊桥归路。两情若是久长时，又岂在朝朝暮暮。\n","contyishang":[]}},{"title":"词牌大全","cont":{"title":"","nian":"宋代","author":"赵长卿","contson":"\n笙歌间错华筵启。喜新春新岁。菜传纤手青丝细。和气入、东风里。\n\n幡儿胜儿都姑媂。戴得更忔戏。愿新春已后，吉吉利利。百事都如意。\n","contyishang":[]}},{"title":"词牌大全","cont":{"title":"","nian":"宋代","author":"苏轼","contson":"\n大江东去，浪淘尽，千古风流人物。故垒西边，人道是，三国周郎赤壁。乱石穿空，惊涛拍岸，卷起千堆雪。江山如画，一时多少豪杰。遥想公瑾当年，小乔初嫁了，雄姿英发。羽扇纶巾，谈笑间，樯橹灰飞烟灭。(樯橹 一作：强虏)故国神游，多情应笑我，早生华发。人生如梦，一尊还酹江月。(人生 一作：人间；尊 通：樽)\n","contyishang":[]}},{"title":"词牌大全","cont":{"title":"","nian":"唐代","author":"温庭筠","contson":"\n玉炉香，红蜡泪，偏照画堂秋思。眉翠薄，鬓云残，夜长衾枕寒。梧桐树，三更雨，不道离情正苦。一叶叶，一声声，空阶滴到明。\n","contyishang":[]}},{"title":"词牌大全","cont":{"title":"","nian":"宋代","author":"欧阳修","contson":"\n千古都门行路。能使离歌声苦。送尽行人，花残春晚，又到君东去。\n\n醉藉落花吹暖絮。多少曲堤芳树。且携手留连，良辰美景，留作相思处。\n","contyishang":[]}},{"title":"词牌大全","cont":{"title":"","nian":"宋代","author":"吴文英","contson":"\n泪荷抛碎璧。正漏云筛雨，斜捎窗隙。林声怨秋色。对小山不迭，寸眉愁碧。凉欺岸帻。暮砧催、银屏翦尺。最无聊、燕去堂空，旧幕暗尘罗额。 行客。西园有分，断柳凄花，似曾相识。西风破屐。林下路，水边石。念寒蛩残梦，归鸿心事，那听江村夜笛。看雪飞、苹底芦梢，未如鬓白。\n","contyishang":[]}},{"title":"词牌大全","cont":{"title":"","nian":"宋代","author":"苏轼","contson":"\n昨夜霜风。先入梧桐。浑无处、回避衰容。问公何事，不语书空。但一回醉，一回病，一回慵；朝来庭下，光阴如箭，似无言、有意伤侬。都将万事，付与千钟。任酒花白，眼花乱，烛花红。\n","contyishang":[]}},{"title":"词牌大全","cont":{"title":"","nian":"宋代","author":"刘过","contson":"\n泛菊杯深，吹梅角远，同在京城。聚散匆匆，云边孤雁，水上浮萍。 教人怎不伤情。觉几度、魂飞梦惊。后夜相思，尘随马去，月逐舟行。\n","contyishang":[]}},{"title":"词牌大全","cont":{"title":"","nian":"宋代","author":"潘阆","contson":"\n长忆观潮，满郭人争江上望。来疑沧海尽成空。万面鼓声中。 弄潮儿向涛头立。手把红旗旗不湿。别来几向梦中看。梦觉尚心寒。\n","contyishang":[]}},{"title":"词牌大全","cont":{"title":"","nian":"宋代","author":"周邦彦","contson":"\n芳脸匀红，黛眉巧画宫妆浅。风流天付与精神，全在娇波眼。早是萦心可惯。向尊前、频频顾眄。几回想见，见了还休，争如不见。烛影摇红，夜阑饮散春宵短。当时谁会唱阳关，离恨天涯远。争奈云收雨散。凭阑干、东风泪满。海棠开后，燕子来时，黄昏深院。\n","contyishang":[]}},{"title":"词牌大全","cont":{"title":"","nian":"宋代","author":"石麟","contson":"\n一骑飞来速。报平山、将颁凤检，宠分符竹。自是平淮勋名在，姓字屏风纪录。正欲革、潢池风俗。古括久思贤太守，待东山、一起苍生福。唐李段，追芳躅。横舟竹下凭青鹿。庆生朝、称觞蔼蔼，履珠簪玉。争奈回溪民望切，计日带牛佩犊。便合早、秣驺脂毂。圣眷处公犹未惬，俟朱幡、才下锋车趣。符已兆，台星六。\n","contyishang":[]}},{"title":"词牌大全","cont":{"title":"","nian":"唐代","author":"杜审言","contson":"\n毗陵震泽九州通，士女欢娱万国同。伐鼓撞钟惊海上，新妆袨服照江东。梅花落处疑残雪，柳叶开时任好风。火德云官逢道泰，天长日久属年丰。\n","contyishang":[]}},{"title":"词牌大全","cont":{"title":"","nian":"宋代","author":"韩元吉","contson":"\n倚天绝壁，直下江千尺。天际两蛾凝黛，愁与恨，几时极！暮潮风正急，酒阑闻塞笛。试问谪仙何处？青山外，远烟碧。\n","contyishang":[]}},{"title":"词牌大全","cont":{"title":"","nian":"宋代","author":"李清照","contson":"\n风住尘香花已尽，日晚倦梳头。物是人非事事休，欲语泪先流。闻说双溪春尚好，也拟泛轻舟。只恐双溪舴艋舟，载不动许多愁。\n","contyishang":[]}},{"title":"词牌大全","cont":{"title":"","nian":"宋代","author":"秦观","contson":"\n玉楼深锁薄情种，清夜悠悠谁共？羞见枕衾鸳凤，闷则和衣拥。无端画角严城动，惊破一番新梦。窗外月华霜重，听彻《梅花弄》。\n","contyishang":[]}},{"title":"词牌大全","cont":{"title":"","nian":"宋代","author":"杨万里","contson":"\n午梦扁舟花底，香满西湖烟水。急雨打篷声，梦初惊。却是池荷跳雨，散了真珠还聚。聚作水银窝，泻清波。 (泻清波 一作：泛清波)\n","contyishang":[]}},{"title":"词牌大全","cont":{"title":"","nian":"清代","author":"顾贞观","contson":"\n玉纤暗数佳期近，已到也、忽生幽恨。恨无端、添叶与青梧，倒减却、黄杨一寸。天公定亦怜娇俊，念儿女，经年愁损。早收回、溽暑换清商，翻借作，兰秋重闰。\n","contyishang":[]}},{"title":"词牌大全","cont":{"title":"","nian":"宋代","author":"贺铸","contson":"\n少年侠气，交结五都雄。肝胆洞。毛发耸。立谈中。死生同。一诺千金重。推翘勇。矜豪纵。轻盖拥。联飞鞚。斗城东。轰饮酒垆，春色浮寒瓮。吸海垂虹。闲呼鹰嗾犬，白羽摘雕弓。狡穴俄空。乐匆匆。(闲呼 一作：间呼)似黄粱梦。辞丹凤。明月共。漾孤篷。官冗從。怀倥偬。落尘笼。簿书丛。鹖弁如云众。供粗用。忽奇功。笳鼓动。渔阳弄。思悲翁。不请长缨，系取天骄种。剑吼西风。恨登山临水，手寄七弦桐。目送归鸿。\n","contyishang":[]}},{"title":"词牌大全","cont":{"title":"","nian":"宋代","author":"李清照","contson":"\n薄雾浓云愁永昼，瑞脑消金兽。佳节又重阳，玉枕纱橱，半夜凉初透。(橱 通：厨)东篱把酒黄昏后，有暗香盈袖。莫道不销魂，帘卷西风，人比黄花瘦。(人比 一作：人似；销 一作：消)\n","contyishang":[]}},{"title":"词牌大全","cont":{"title":"","nian":"宋代","author":"范仲淹","contson":"\n碧云天，黄叶地。秋色连波，波上寒烟翠。山映斜阳天接水。芳草无情，更在斜阳外。黯乡魂，追旅思。夜夜除非，好梦留人睡。明月楼高休独倚。酒入愁肠，化作相思泪。(留人睡 一作：留人醉)\n","contyishang":[]}},{"title":"词牌大全","cont":{"title":"","nian":"唐代","author":"李白","contson":"\n忆昔洛阳董糟丘，为余天津桥南造酒楼。黄金白璧买歌笑，一醉累月轻王侯。海内贤豪青云客，就中与君心莫逆。回山转海不作难，倾情倒意无所惜。我向淮南攀桂枝，君留洛北愁梦思。不忍别，还相随。相随迢迢访仙城，三十六曲水回萦。一溪初入千花明，万壑度尽松风声。银鞍金络到平地，汉东太守来相迎。紫阳之真人，邀我吹玉笙。餐霞楼上动仙乐，嘈然宛似鸾凤鸣。袖长管催欲轻举，汉东太守醉起舞。手持锦袍覆我身，我醉横眠枕其股。当筵意气凌九霄，星离雨散不终朝，分飞楚关山水遥。余既还山寻故巢，君亦归家渡渭桥。君家严君勇貔虎，作尹并州遏戎虏。五月相呼渡太行，摧轮不道羊肠苦。行来北凉岁月深，感君贵义轻黄金。琼杯绮食青玉案，使我醉饱无归心。时时出向城西曲，晋祠流水如碧玉。浮舟弄水箫鼓鸣，微波龙鳞莎草绿。兴来携妓恣经过，其若杨花似雪何！红妆欲醉宜斜日，百尺清潭写翠娥。翠娥婵娟初月辉，美人更唱舞罗衣。清风吹歌入空去，歌曲自绕行云飞。此时行乐难再遇，西游因献《长杨赋》。北阙青云不可期，东山白首还归去。渭桥南头一遇君，酂台之北又离群。问余别恨今多少，落花春暮争纷纷。言亦不可尽，情亦不可及。呼儿长跪缄此辞，寄君千里遥相忆。\n","contyishang":[]}},{"title":"词牌大全","cont":{"title":"","nian":"唐代","author":"李白","contson":"\n垂杨拂绿水，摇艳东风年。花明玉关雪，叶暖金窗烟。美人结长想，对此心凄然。攀条折春色，远寄龙庭前。\n","contyishang":[]}},{"title":"词牌大全","cont":{"title":"","nian":"清代","author":"顾贞观","contson":"\n寄吴汉槎宁古塔，以词代书，丙辰冬，寓京师千佛寺，冰雪中作。\n季子平安否？便归来，平生万事，那堪回首！行路悠悠谁慰藉，母老家贫子幼。记不起，从前杯酒。魑魅搏人应见惯，总输他，覆雨翻云手，冰与雪，周旋久。泪痕莫滴牛衣透，数天涯，依然骨肉，几家能够？比似红颜多命薄，更不如今还有。只绝塞，苦寒难受。廿载包胥承一诺，盼乌头马角终相救。置此札，君怀袖。 \n我亦飘零久！十年来，深恩负尽，死生师友。宿昔齐名非忝窃，只看杜陵消瘦，曾不减，夜郎僝僽，薄命长辞知己别，问人生到此凄凉否？千万恨，为君剖。(只看 一作：试看)兄生辛未吾丁丑，共此时，冰霜摧折，早衰蒲柳。诗赋从今须少作，留取心魂相守。但愿得，河清人寿！归日急翻行戍稿，把空名料理传身后。言不尽，观顿首。\n","contyishang":[]}},{"title":"词牌大全","cont":{"title":"","nian":"五代","author":"冯延巳","contson":"\n风乍起，吹皱一池春水。闲引鸳鸯香径里，手挼红杏蕊。斗鸭阑干独倚，碧玉搔头斜坠。终日望君君不至，举头闻鹊喜。\n","contyishang":[]}},{"title":"词牌大全","cont":{"title":"","nian":"宋代","author":"李重元","contson":"\n萋萋芳草忆王孙。柳外楼高空断魂。杜宇声声不忍闻。欲黄昏。雨打梨花深闭门。 \n","contyishang":[]}},{"title":"词牌大全","cont":{"title":"","nian":"清代","author":"纳兰性德","contson":"\n平原草枯矣，重阳后、黄叶树骚骚。记玉勒青丝，落花时节，曾逢拾翠，忽听吹箫。今来是、烧痕残碧尽，霜影乱红凋。秋水映空，寒烟如织，皂雕飞处，天惨云高。人生须行乐，君知否？容易两鬓萧萧。自与东君作别，刬地无聊。算功名何许，此身博得，短衣射虎，沽酒西郊。便向夕阳影里，倚马挥毫。\n","contyishang":[]}},{"title":"词牌大全","cont":{"title":"","nian":"宋代","author":"周邦彦","contson":"\n柳阴直，烟里丝丝弄碧。隋堤上、曾见几番，拂水飘绵送行色。登临望故国，谁识京华倦客？长亭路，年去岁来，应折柔条过千尺。闲寻旧踪迹，又酒趁哀弦，灯照离席。梨花榆火催寒食。愁一箭风快，半篙波暖，回头迢递便数驿，望人在天北。凄恻，恨堆积！渐别浦萦回，津堠岑寂，斜阳冉冉春无极。念月榭携手，露桥闻笛。沉思前事，似梦里，泪暗滴。\n","contyishang":[]}},{"title":"词牌大全","cont":{"title":"","nian":"宋代","author":"毛滂","contson":"\n泪湿阑干花著露。愁到眉峰碧聚。此恨平分取。更无言语。空相觑。 短雨残云无意绪。寂寞朝朝暮暮。今夜山深处。断魂分付。潮回去。\n","contyishang":[]}},{"title":"词牌大全","cont":{"title":"","nian":"宋代","author":"陆游","contson":"\n识破浮生虚妄。从人讥谤。此身恰似弄潮儿，曾过了、千重浪。\n\n且喜归来无恙。一壶春酿。雨蓑烟笠傍渔矶，应不是、封侯相。\n","contyishang":[]}},{"title":"词牌大全","cont":{"title":"","nian":"宋代","author":"周密","contson":"\n江蓠怨碧，早过了霜花，锦空洲渚。孤蛩自语。正长安乱叶，万家砧杵。尘染秋衣，谁念西风倦旅。恨无据。怅望极归舟，天际烟树。 心事曾细数。怕水叶沈红，梦云离去。情丝恨缕。倩回纹为织，那时愁句。雁字无多，写得相思几许。暗凝伫。近重阳、满城风雨。\n","contyishang":[]}},{"title":"词牌大全","cont":{"title":"","nian":"宋代","author":"岳飞","contson":"\n怒发冲冠，凭栏处、潇潇雨歇。抬望眼，仰天长啸，壮怀激烈。三十功名尘与土，八千里路云和月。莫等闲，白了少年头，空悲切！(栏 通：阑)靖康耻，犹未雪。臣子恨，何时灭！驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。(壮志 一作：壮士；兰山缺 一作：兰山阙) \n","contyishang":[]}},{"title":"词牌大全","cont":{"title":"","nian":"唐代","author":"白居易","contson":"\n一树春风千万枝，嫩于金色软于丝。 永丰西角荒园里，尽日无人属阿谁？\n","contyishang":[]}},{"title":"词牌大全","cont":{"title":"","nian":"宋代","author":"晁冲之","contson":"\n潇洒江梅，向竹梢疏处，横两三枝。东君也不爱惜，雪压霜欺。无情燕子，怕春寒、轻失花期。却是有，年年塞雁，归来曾见开时。 清浅小溪如练，问玉堂何似，茅舍疏篱。伤心故人去后，冷落新诗。微云淡月，对江天、分付他谁。空自忆，清香未减，风流不在人知。\n","contyishang":[]}},{"title":"词牌大全","cont":{"title":"","nian":"宋代","author":"程垓","contson":"\n旧时心事，说著两眉羞。长记得、凭肩游。缃裙罗袜桃花岸，薄衫轻扇杏花楼。几番行，几番醉，几番留。 也谁料、春风吹已断。又谁料、朝云飞亦散。天易老，恨难酬。蜂儿不解知人苦，燕儿不解说人愁。旧情怀，消不尽，几时休。\n","contyishang":[]}},{"title":"词牌大全","cont":{"title":"","nian":"五代","author":"李煜","contson":"\n无言独上西楼，月如钩。寂寞梧桐深院锁清秋。剪不断，理还乱，是离愁。别是一般滋味在心头。(一般 一作：一番)\n","contyishang":[]}},{"title":"词牌大全","cont":{"title":"","nian":"清代","author":"纳兰性德","contson":"\n山一程，水一程，身向榆关那畔行，夜深千帐灯。风一更，雪一更，聒碎乡心梦不成，故园无此声。\n","contyishang":[]}},{"title":"词牌大全","cont":{"title":"","nian":"近代","author":"毛泽东","contson":"\n读陆游咏梅词，反其意而用之。\n风雨送春归，飞雪迎春到。已是悬崖百丈冰，犹有花枝俏。俏也不争春，只把春来报。待到山花烂漫时，她在丛中笑。\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n千古江山，英雄无觅，孙仲谋处。舞榭歌台，风流总被雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问，廉颇老矣，尚能饭否？\n","contyishang":[]}},{"title":"词牌大全","cont":{"title":"","nian":"宋代","author":"张炎","contson":"\n波明昼锦，看芳莲迎晓，风弄晴碧。乔木千年长润屋，清荫图书琴桑攥虾须帘卷，瑶草秋无色。和熏兰麝，彩衣欢拥诗伯。\n\n溪上燕往鸥还，笔床茶灶，筇竹随游屐。闲似神仙闲最好，未必如今闲得。书染芝香，驿传梅信，次第来云北。金尊须满，月光长照歌席。\n","contyishang":[]}},{"title":"词牌大全","cont":{"title":"","nian":"五代","author":"李璟","contson":"\n菡萏香销翠叶残，西风愁起绿波间。还与韶光共憔悴，不堪看。细雨梦回鸡塞远，小楼吹彻玉笙寒。多少泪珠何限恨，倚栏干。(栏 通：阑) (何限恨 一作：无限恨)\n","contyishang":[]}},{"title":"词牌大全","cont":{"title":"","nian":"宋代","author":"贺铸","contson":"\n烟络横林，山沈远照，迤逦黄昏钟鼓。烛映帘栊，蛩催机杼，共苦清秋风露。不眠思妇，齐应和、几声砧杵。惊动天涯倦宦，骎骎岁华行暮。当年酒狂自负，谓东君、以春相付。流浪征骖北道，客樯南浦，幽恨无人晤语。赖明月、曾知旧游处。好伴云来，还将梦去。\n","contyishang":[]}},{"title":"词牌大全","cont":{"title":"","nian":"宋代","author":"蒋捷","contson":"\n小巧楼台眼界宽。朝卷帘看。暮卷帘看。故乡一望一心酸。云又迷漫。水又迷漫。\n\n天不教人客梦安。昨夜春寒。今夜春寒。梨花月底两眉攒。敲遍阑干。拍遍阑干。\n","contyishang":[]}},{"title":"词牌大全","cont":{"title":"","nian":"清代","author":"纳兰性德","contson":"\n一生一代一双人，争教两处销魂。相思相望不相亲，天为谁春。浆向蓝桥易乞，药成碧海难奔。若容相访饮牛津，相对忘贫。\n","contyishang":[]}},{"title":"词牌大全","cont":{"title":"","nian":"宋代","author":"俞处俊","contson":"\n残蝉断雁，政西风萧索，夕阳流水。落木无边幽眺处，云拥登山屐齿。岁月如驰，古今同梦，惟有悲欢异。绿尊空对，故人相望千里。\n\n追念淮海当年，五云行殿，咫尺天颜喜。清晓胪传仙仗里，衣染玉龙香细。今日天涯，黄花零乱，满眼重阳泪。艰难多病，二陵无奈秋思。\n","contyishang":[]}},{"title":"词牌大全","cont":{"title":"","nian":"宋代","author":"李清照","contson":"\n寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急？雁过也，正伤心，却是旧时相识。满地黄花堆积。憔悴损，如今有谁堪摘？守着窗儿，独自怎生得黑？梧桐更兼细雨，到黄昏、点点滴滴。这次第，怎一个愁字了得！（守着窗儿 一作：守著窗儿）\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n邑中园亭，仆皆为赋此词。一日，独坐停云，水声山色，竞来相娱。意溪山欲援例者，遂作数语，庶几仿佛渊明思亲友之意云。\n甚矣吾衰矣。怅平生、交游零落，只今馀几！白发空垂三千丈，一笑人间万事。问何物、能令公喜？我见青山多妩媚，料青山见我应如是。情与貌，略相似。一尊搔首东窗里。想渊明《停云》诗就，此时风味。江左沉酣求名者，岂识浊醪妙理。回首叫、云飞风起。不恨古人吾不见，恨古人不见吾狂耳。知我者，二三子。\n","contyishang":[]}},{"title":"词牌大全","cont":{"title":"","nian":"清代","author":"纳兰性德","contson":"\n而今才道当时错，心绪凄迷。红泪偷垂，满眼春风百事非。情知此后来无计，强说欢期。一别如斯，落尽梨花月又西。\n","contyishang":[]}},{"title":"词牌大全","cont":{"title":"","nian":"五代","author":"阎选","contson":"\n秋雨，秋雨，无昼无夜，滴滴霏霏。暗灯凉簟怨分离，妖姬，不胜悲。西风稍急喧窗竹，停又续，腻脸悬双玉。几回邀约雁来时，违期，雁归，人不归。\n","contyishang":[]}},{"title":"词牌大全","cont":{"title":"","nian":"宋代","author":"晏几道","contson":"\n离多最是，东西流水，终解两相逢。浅情终似，行云无定，犹到梦魂中。可怜人意，薄于云水，佳会更难重。细想从来，断肠多处，不与今番同。\n","contyishang":[]}},{"title":"词牌大全","cont":{"title":"","nian":"宋代","author":"李清照","contson":"\n小楼寒，夜长帘幕低垂。恨萧萧、无情风雨，夜来揉损琼肌。也不似、贵妃醉脸，也不似、孙寿愁眉。韩令偷香，徐娘傅粉，莫将比拟未新奇。细看取、屈平陶令，风韵正相宜。微风起，清芬酝藉，不减酴醿。 渐秋阑、雪清玉瘦，向人无限依依。似愁凝、汉皋解佩，似泪洒、纨扇题诗。朗月清风，浓烟暗雨，天教憔悴度芳姿。纵爱惜、不知从此，留得几多时。人情好，何须更忆，泽畔东篱。\n","contyishang":[]}},{"title":"词牌大全","cont":{"title":"","nian":"元代","author":"睢景臣","contson":"\n　　社长排门告示，但有的差使无推故，这差使不寻俗。一壁厢纳草也根，一边又要差夫，索应付。又是言车驾，都说是銮舆，今日还乡故。王乡老执定瓦台盘，赵忙郎抱着酒胡芦。新刷来的头巾，恰糨来的绸衫，畅好是妆么大户。 　　[耍孩儿]瞎王留引定火乔男妇，胡踢蹬吹笛擂鼓。见一颩人马到庄门，匹头里几面旗舒。一面旗白胡阑套住个迎霜兔，一面旗红曲连打着个毕月乌。一面旗鸡学舞，一面旗狗生双翅，一面旗蛇缠葫芦。 　　[五煞]红漆了叉，银铮了斧，甜瓜苦瓜黄金镀，明晃晃马镫枪尖上挑，白雪雪鹅毛扇上铺。这些个乔人物，拿着些不曾见的器仗，穿着些大作怪的衣服。 　　[四煞]辕条上都是马，套顶上不见驴，黄罗伞柄天生曲，车前八个天曹判，车后若干递送夫。更几个多娇女，一般穿着，一样妆梳。 　　[三煞]那大汉下的车，众人施礼数，那大汉觑得人如无物。众乡老展脚舒腰拜，那大汉挪身着手扶。猛可里抬头觑，觑多时认得，险气破我胸脯。 　　[二煞]你身须姓刘，你妻须姓吕，把你两家儿根脚从头数：你本身做亭长耽几杯酒，你丈人教村学读几卷书。曾在俺庄东住，也曾与我喂牛切草，拽坝扶锄。 　　[一煞]春采了桑，冬借了俺粟，零支了米麦无重数。换田契强秤了麻三秆，还酒债偷量了豆几斛，有甚糊突处。明标着册历，见放着文书。 　　[尾声]少我的钱差发内旋拨还，欠我的粟税粮中私准除。只通刘三谁肯把你揪扯住，白甚么改了姓、更了名、唤做汉高祖。\n","contyishang":[]}},{"title":"词牌大全","cont":{"title":"","nian":"唐代","author":"王昌龄","contson":"\n秦时明月汉时关，万里长征人未还。但使龙城飞将在，不教胡马度阴山。\n","contyishang":[]}},{"title":"词牌大全","cont":{"title":"","nian":"唐代","author":"白居易","contson":"\n前度小花静院，不比寻常时见。见了又还休，愁却等闲分散。肠断，肠断，记取钗横鬓乱。\n","contyishang":[]}},{"title":"词牌大全","cont":{"title":"","nian":"宋代","author":"苏轼","contson":"\n知君仙骨无寒暑。千载相逢犹旦暮。故将别语恼佳人，要看梨花枝上雨。落花已逐回风去。花本无心莺自诉。明朝归路下塘西，不见莺啼花落处。\n","contyishang":[]}},{"title":"词牌大全","cont":{"title":"","nian":"宋代","author":"陆游","contson":"\n雪晓清笳乱起。梦游处、不知何地。铁骑无声望似水。想关河，雁门西，青海际。睡觉寒灯里。漏声断、月斜窗纸。自许封侯在万里。有谁知，鬓虽残，心未死。\n","contyishang":[]}},{"title":"词牌大全","cont":{"title":"","nian":"五代","author":"和凝","contson":"\n蘋叶软，杏花明，画船轻。双浴鸳鸯出绿汀，棹歌声。春水无风无浪，春天半雨半晴。红粉相随南浦晚，几含情。\n","contyishang":[]}},{"title":"词牌大全","cont":{"title":"","nian":"宋代","author":"吴文英","contson":"\n羞红颦浅恨，晚风未落，片绣点重茵。旧堤分燕尾，桂棹轻鸥，宝勒倚残云。千丝怨碧，渐路入、仙坞迷津。肠漫回，隔花时见，背面楚腰身。 逡巡。题门惆怅，堕履牵萦，数幽期难准。还始觉、留情缘眼，宽带因春。明朝事与孤烟冷，做满湖、风雨愁人。山黛暝，尘波澹绿无痕。\n","contyishang":[]}},{"title":"词牌大全","cont":{"title":"","nian":"宋代","author":"王观","contson":"\n百尺清泉声陆续。映潇洒、碧梧翠竹。面千步回廊，重重帘幕，小枕欹寒玉。\n\n试展鲛绡看画轴。见一片、潇湘凝绿。待玉漏穿花，银河垂地，月上栏干曲。\n","contyishang":[]}},{"title":"词牌大全","cont":{"title":"","nian":"宋代","author":"姜夔","contson":"\n辛亥之冬，余载雪诣石湖。止既月，授简索句，且征新声，作此两曲，石湖把玩不已，使二妓肆习之，音节谐婉，乃名之曰《暗香》、《疏影》。\n旧时月色，算几番照我，梅边吹笛？唤起玉人，不管清寒与攀摘。何逊而今渐老，都忘却春风词笔。但怪得竹外疏花，香冷入瑶席。江国，正寂寂，叹寄与路遥，夜雪初积。翠尊易泣，红萼无言耿相忆。长记曾携手处，千树压、西湖寒碧。又片片、吹尽也，几时见得？\n","contyishang":[]}},{"title":"词牌大全","cont":{"title":"","nian":"宋代","author":"史达祖","contson":"\n做冷欺花，将烟困柳，千里偷催春暮。尽日冥迷，愁里欲飞还住。惊粉重、蝶宿西园，喜泥润、燕归南浦。最妨它、佳约风流，钿车不到杜陵路。 沉沉江上望极，还被春潮晚急，难寻官渡。隐约遥峰，和泪谢娘眉妩。临断岸、新绿生时，是落红、带愁流处。记当日、门掩梨花，剪灯深夜语。\n","contyishang":[]}},{"title":"词牌大全","cont":{"title":"","nian":"宋代","author":"叶清臣","contson":"\n满斟绿醑留君住。莫匆匆归去。三分春色二分愁，更一分风雨。花开花谢、都来几许。且高歌休诉。不知来岁牡丹时，再相逢何处。\n","contyishang":[]}},{"title":"词牌大全","cont":{"title":"","nian":"宋代","author":"周邦彦","contson":"\n翠葆参差竹径成。新荷跳雨泪珠倾。曲阑斜转小池亭。 风约帘衣归燕急，水摇扇影戏鱼惊。柳梢残日弄微晴。\n","contyishang":[]}},{"title":"词牌大全","cont":{"title":"","nian":"宋代","author":"蒋捷","contson":"\n黄云水驿秋笳噎。吹人双鬓如雪。愁多无奈处，谩碎把、寒花轻撧。红云转入香心里，夜渐深、人语初歇。此际愁更别。雁落影、西窗斜月。\n","contyishang":[]}},{"title":"词牌大全","cont":{"title":"","nian":"宋代","author":"李清照","contson":"\n蹴罢秋千，起来慵整纤纤手。露浓花瘦，薄汗轻衣透。见客入来，袜刬金钗溜。和羞走，倚门回首，却把青梅嗅。\n","contyishang":[]}},{"title":"词牌大全","cont":{"title":"","nian":"宋代","author":"柳永","contson":"\n鹜落霜洲，雁横烟渚，分明画出秋色。暮雨乍歇，小楫夜泊，宿苇村山驿。何人月下临风处，起一声羌笛。离愁万绪，闲岸草、切切蛩吟如织。为忆芳容别后，水遥山远，何计凭鳞翼。想绣阁深沉，争知憔悴损，天涯行客。楚峡云归，高阳人散，寂寞狂踪迹。望京国。空目断、远峰凝碧。\n","contyishang":[]}},{"title":"词牌大全","cont":{"title":"","nian":"唐代","author":"戴叔伦","contson":"\n边草，边草，边草尽来兵老。山南山北雪晴， 千里万里月明。明月，明月，胡笳一声愁绝。\n","contyishang":[]}},{"title":"词牌大全","cont":{"title":"","nian":"宋代","author":"刘过","contson":"\n安远楼小集，侑觞歌板之姬黄其姓者，乞词于龙洲道人，为赋此《唐多令》。同柳阜之、刘去非、石民瞻、周嘉仲、陈孟参、孟容。时八月五日也。\n芦叶满汀洲，寒沙带浅流。二十年重过南楼。柳下系船犹未稳，能几日，又中秋。黄鹤断矶头，故人今在否？旧江山浑是新愁。欲买桂花同载酒，终不似，少年游。(在否 一作：在不)\n","contyishang":[]}},{"title":"词牌大全","cont":{"title":"","nian":"宋代","author":"张先","contson":"\n水调数声持酒听，午醉醒来愁未醒。送春春去几时回？临晚镜，伤流景，往事后期空记省。沙上并禽池上暝，云破月来花弄影。重重帘幕密遮灯，风不定，人初静，明日落红应满径。\n","contyishang":[]}},{"title":"词牌大全","cont":{"title":"","nian":"宋代","author":"贺铸","contson":"\n楼角初销一缕霞，淡黄杨柳暗栖鸦。玉人和月摘梅花。笑捻粉香归洞户，更垂帘幕护窗纱。东风寒似夜来些。\n","contyishang":[]}},{"title":"词牌大全","cont":{"title":"","nian":"五代","author":"李煜","contson":"\n深院静，小庭空，断续寒砧断续风。无奈夜长人不寐，数声和月到帘栊。\n","contyishang":[]}},{"title":"词牌大全","cont":{"title":"","nian":"唐代","author":"戴叔伦","contson":"\n边草，边草，边草尽来兵老。山南山北雪晴， 千里万里月明。明月，明月，胡笳一声愁绝。\n","contyishang":[]}},{"title":"词牌大全","cont":{"title":"","nian":"元代","author":"张可久","contson":"\n阿房舞殿翻罗袖，金谷名园起玉楼，隋堤古柳缆龙舟。不堪回首，东风还又，野花开暮春时候。美人自刎乌江岸，战火曾烧赤壁山，将军空老玉门关。伤心秦汉，生民涂炭，读书人一声长叹。\n","contyishang":[]}},{"title":"词牌大全","cont":{"title":"","nian":"宋代","author":"柳永","contson":"\n东南形胜，三吴都会，钱塘自古繁华，烟柳画桥，风帘翠幕，参差十万人家。云树绕堤沙，怒涛卷霜雪，天堑无涯。市列珠玑，户盈罗绮，竞豪奢。重湖叠巘清嘉。有三秋桂子，十里荷花。羌管弄晴，菱歌泛夜，嬉嬉钓叟莲娃。千骑拥高牙。乘醉听箫鼓，吟赏烟霞。异日图将好景，归去凤池夸。\n","contyishang":[]}},{"title":"词牌大全","cont":{"title":"","nian":"宋代","author":"吴文英","contson":"\n丹桂花开第二番。东篱展却宴期宽。人间宝镜离仍合，海上仙槎去复还。分不尽，半凉天。可怜闲剩此婵娟。素娥未隔三秋梦，赢得今宵又倚阑。\n","contyishang":[]}},{"title":"词牌大全","cont":{"title":"","nian":"唐代","author":"李白","contson":"\n长安一片月，万户捣衣声。秋风吹不尽，总是玉关情。何日平胡虏，良人罢远征。\n","contyishang":[]}},{"title":"词牌大全","cont":{"title":"","nian":"宋代","author":"仲殊","contson":"\n十里青山远，潮平路带沙。数声啼鸟怨年华。又是凄凉时候，在天涯。白露收残月，清风散晓霞。绿杨堤畔问荷花：记得年时沽酒，那人家？\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n少年不识愁滋味，爱上层楼。爱上层楼。为赋新词强说愁。 而今识尽愁滋味，欲说还休。欲说还休。却道天凉好个秋。\n","contyishang":[]}},{"title":"词牌大全","cont":{"title":"","nian":"宋代","author":"韩元吉","contson":"\n倚天绝壁，直下江千尺。天际两蛾凝黛，愁与恨，几时极！暮潮风正急，酒阑闻塞笛。试问谪仙何处？青山外，远烟碧。\n","contyishang":[]}},{"title":"词牌大全","cont":{"title":"","nian":"宋代","author":"李清照","contson":"\n红藕香残玉簟秋。轻解罗裳，独上兰舟。云中谁寄锦书来，雁字回时，月满西楼。花自飘零水自流。一种相思，两处闲愁。此情无计可消除，才下眉头，却上心头。\n","contyishang":[]}},{"title":"词牌大全","cont":{"title":"","nian":"宋代","author":"李清照","contson":"\n风韵雍容未甚都，尊前甘橘可为奴。谁怜流落江湖上，玉骨冰肌未肯枯。谁教并蒂连枝摘，醉后明皇倚太真。居士擘开真有意，要吟风味两家新。\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n宝钗分，桃叶渡，烟柳暗南浦。怕上层楼，十日九风雨。断肠片片飞红，都无人管，更谁劝、啼莺声住？鬓边觑，试把花卜归期，才簪又重数。罗帐灯昏，哽咽梦中语：是他春带愁来，春归何处？却不解、带将愁去。\n","contyishang":[]}},{"title":"词牌大全","cont":{"title":"","nian":"宋代","author":"苏轼","contson":"\n天涯流落思无穷。既相逢。却匆匆。摧手佳人，和泪折残红。为问东风余几许，春纵在，与谁同。隋堤三月水溶溶。背归鸿。去吴中。回首彭城，清泗与淮通。寄我相思千点泪，流不到，楚江东。(版本一)\n天涯流落思无穷！既相逢，却匆匆。携手佳人，和泪折残红。为问东风余几许？春纵在，与谁同！隋堤三月水溶溶。背归鸿，去吴中。回首彭城，清泗与淮通。欲寄相思千点泪，流不到，楚江东。(版本二)\n","contyishang":[]}},{"title":"词牌大全","cont":{"title":"","nian":"宋代","author":"苏轼","contson":"\n十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。(肠断 一作：断肠)\n","contyishang":[]}},{"title":"词牌大全","cont":{"title":"","nian":"宋代","author":"周邦彦","contson":"\n佳丽地。南朝盛事谁记。山围故国绕清江，髻鬟对起。怒涛寂寞打孤城，风樯遥度天际。 断崖树，犹倒倚。莫愁艇子曾系。空余旧迹郁苍苍，雾沈半垒。夜深月过女墙来，伤心东望淮水。 酒旗戏鼓甚处市。想依稀、王谢邻里。燕子不知何世。入寻常、巷陌人家，相对如说兴亡，斜阳里。\n","contyishang":[]}},{"title":"词牌大全","cont":{"title":"","nian":"宋代","author":"赵长卿","contson":"\n笙歌间错华筵启。喜新春新岁。菜传纤手青丝细。和气入、东风里。\n\n幡儿胜儿都姑媂。戴得更忔戏。愿新春已后，吉吉利利。百事都如意。\n","contyishang":[]}},{"title":"词牌大全","cont":{"title":"","nian":"宋代","author":"姜夔","contson":"\n丙午之冬，发沔口。丁未正月二日，道金陵。北望惟楚，风日清淑，小舟挂席，容与波上。\n绿丝低拂鸳鸯浦。想桃叶、当时唤渡。又将愁眼与春风，待去；倚兰桡，更少驻。金陵路、莺吟燕舞。算潮水、知人最苦。满汀芳草不成归，日暮；更移舟，向甚处？\n","contyishang":[]}},{"title":"词牌大全","cont":{"title":"","nian":"唐代","author":"崔道融","contson":"\n雨霁长空荡涤清，远山初出未知名。\n\n夜来江上如钩月，时有惊鱼掷浪声。\n","contyishang":[]}},{"title":"词牌大全","cont":{"title":"","nian":"宋代","author":"吴文英","contson":"\n雁边风讯小，飞琼望杳，碧云先晚。露冷阑干，定怯藕丝冰腕。净洗浮空片玉，胜花影、春灯相乱。秦镜满。素娥未肯，分秋一半。 每圆处即良宵，甚此夕偏饶，对歌临怨。万里婵娟，几许雾屏云幔。孤兔凄凉照水，晓风起、银河西转。摩泪眼。瑶台梦回人远。\n","contyishang":[]}},{"title":"词牌大全","cont":{"title":"","nian":"清代","author":"纳兰性德","contson":"\n古木向人秋，惊蓬掠鬓稠。是重阳、何处堪愁。记得当年惆怅事，正风雨，下南楼。断梦几能留，香魂一哭休。怪凉蝉、空满衾禂。霜落鸟啼浑不睡，偏想出，旧风流。\n","contyishang":[]}},{"title":"词牌大全","cont":{"title":"","nian":"宋代","author":"阮逸女","contson":"\n仙苑春浓，小桃开，枝枝已堪攀折。乍雨乍晴，轻暖轻寒，渐近赏花时节。柳摇台榭东风软，帘栊静，幽禽调舌。断魂远，闲寻翠径，顿成愁结。此恨无人共说。还立尽黄昏，寸心空切。强整绣衾，独掩朱扉，枕簟为谁铺设。夜长更漏传声远，纱窗映、银缸明灭。梦回处，梅梢半笼残月。 \n","contyishang":[]}},{"title":"词牌大全","cont":{"title":"","nian":"唐代","author":"杜牧","contson":"\n江涵秋影雁初飞，与客携壶上翠微。尘世难逢开口笑，菊花须插满头归。但将酩酊酬佳节，不用登临恨落晖。古往今来只如此，牛山何必独霑衣。(霑 同：沾)\n","contyishang":[]}},{"title":"词牌大全","cont":{"title":"","nian":"唐代","author":"崔道融","contson":"\n宰嚭亡吴国，西施陷恶名。浣纱春水急，似有不平声。\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n醉里挑灯看剑，梦回吹角连营。八百里分麾下炙，五十弦翻塞外声。沙场秋点兵。马作的卢飞快，弓如霹雳弦惊。了却君王天下事，赢得生前身后名。可怜白发生！\n","contyishang":[]}},{"title":"词牌大全","cont":{"title":"","nian":"宋代","author":"黄庭坚","contson":"\n凤舞团团饼。恨分破、教孤令。金渠体净，只轮慢碾，玉尘光莹。汤响松风，早减了、二分酒病。 味浓香永。醉乡路、成佳境。恰如灯下，故人万里，归来对影。口不能言，心下快活自省。\n","contyishang":[]}},{"title":"词牌大全","cont":{"title":"","nian":"宋代","author":"吴文英","contson":"\n有约西湖去，移棹晓折芙蓉。算才是，称心红。染不尽薰风。千桃过眼春如梦，还认锦叠云重。弄晚色，旧香中。旋撑入深丛。 从容。情犹赋、冰车健笔，人未老、南屏翠峰。转河影、浮槎信早，素妃叫、海月归来，太液池东。红衣卸了，结子成莲，天劲秋浓。\n","contyishang":[]}},{"title":"词牌大全","cont":{"title":"","nian":"宋代","author":"姜夔","contson":"\n辛亥之冬，余载雪诣石湖。止既月，授简索句，且征新声，作此两曲，石湖把玩不已，使二妓肆习之，音节谐婉，乃名之曰《暗香》、《疏影》。\n苔枝缀玉，有翠禽小小，枝上同宿。客里相逢，篱角黄昏，无言自倚修竹。昭君不惯胡沙远，但暗忆、江南江北。想佩环、月夜归来，化作此花幽独。犹记深宫旧事，那人正睡里，飞近蛾绿。莫似春风，不管盈盈，早与安排金屋。还教一片随波去，又却怨、玉龙哀曲。等恁时、重觅幽香，已入小窗横幅。\n","contyishang":[]}},{"title":"词牌大全","cont":{"title":"","nian":"宋代","author":"沈括","contson":"\n殿后春旗簇仗，楼前御队穿花。一片红云闹处，外人遥认官家。\n","contyishang":[]}},{"title":"词牌大全","cont":{"title":"","nian":"宋代","author":"刘辰翁","contson":"\n红妆春骑。踏月影、竿旗穿市。望不尽、楼台歌舞，习习香尘莲步底。箫声断、约彩鸾归去，未怕金吾呵醉。甚辇路、喧阗且止。听得念奴歌起。 父老犹记宣和事。抱铜仙、清泪如水。还转盼、沙河多丽。滉漾明光连邸第。帘影冻、散红光成绮。月浸葡萄十里。看往来、神仙才子，肯把菱花扑碎。 肠断竹马儿童，空见说、三千乐指。等多时春不归来，到春时欲睡。又说向、灯前拥髻。暗滴鲛珠坠。便当日、亲见霓裳，天上人间梦里。\n","contyishang":[]}},{"title":"词牌大全","cont":{"title":"","nian":"唐代","author":"张志和","contson":"\n西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。\n","contyishang":[]}},{"title":"词牌大全","cont":{"title":"","nian":"宋代","author":"吴文英","contson":"\n五更枥马静无声。邻鸡犹怕惊。日华平晓弄春明。暮寒愁翳生。 新岁梦，去年情。残宵半酒醒。春风无定落梅轻。断鸿长短亭。\n","contyishang":[]}},{"title":"词牌大全","cont":{"title":"","nian":"宋代","author":"卢祖皋","contson":"\n春讯飞琼管。风日薄、度墙啼鸟声乱。江城次第，笙歌翠合，绮罗香暖。溶溶涧渌冰泮。醉梦里、年华暗换。料黛眉重锁隋堤，芳心还动梁苑。 新来雁阔云音，鸾分鉴影，无计重见。啼春细雨，笼愁澹月，恁时庭院。离肠未语先断。算犹有、凭高望眼。更那堪、芳草连天，飞梅弄晚。\n","contyishang":[]}},{"title":"词牌大全","cont":{"title":"","nian":"唐代","author":"韦庄","contson":"\n别来半岁音书绝，一寸离肠千万结。难相见，易相别，又是玉楼花似雪。暗相思，无处说，惆怅夜来烟月。想得此时情切，泪沾红袖黦。\n","contyishang":[]}},{"title":"词牌大全","cont":{"title":"","nian":"宋代","author":"卢祖皋","contson":"\n香泥垒燕，密叶巢莺，春晦寒浅。花径风柔，著地舞茵红软。斗草烟欺罗袂薄，秋千影落春游倦。醉归来，记宝帐歌慵，锦屏香暖。别来怅、光阴容易，还又酴醿，牡丹开遍。妒恨疏狂，那更柳花迎面。鸿羽难凭芳信短，长安犹近归期远。倚危楼，但镇日、绣帘高卷。\n","contyishang":[]}},{"title":"词牌大全","cont":{"title":"","nian":"宋代","author":"周密","contson":"\n步深幽。正云黄天淡，雪意未全休。鉴曲寒沙，茂林烟草，俯仰千古悠悠。岁华晚、飘零渐远，谁念我、同载五湖舟？磴古松斜，崖阴苔老，一片清愁。回首天涯归梦，几魂飞西浦，泪洒东州。故国山川，故园心眼，还似王粲登楼。最负他、秦鬟妆镜，好江山、何事此时游！为唤狂吟老监，共赋消忧。\n","contyishang":[]}},{"title":"词牌大全","cont":{"title":"","nian":"宋代","author":"贺铸","contson":"\n莲叶初生南浦，两岸绿杨飞絮。向晚鲤鱼风，断送彩帆何处？凝伫，凝伫，楼外一江烟雨。\n","contyishang":[]}},{"title":"词牌大全","cont":{"title":"","nian":"元代","author":"张翥","contson":"\n银蟾半露婵娟影，西风早、次第中秋天气。凉透小帘栊，乍夜长迟睡。见说灵岩山色好，甚也不浓如归意。归未。趁西泠载酒，南园寻桂。还又客里生朝，把金尊绿酒，与谁同醉。烟雨隔垂虹，望美人秋水。桃叶妆楼团扇曲，但小草、鸾笺相寄。传示。送白萍一翦，碧云千里。\n","contyishang":[]}},{"title":"词牌大全","cont":{"title":"","nian":"先秦","author":"佚名","contson":"\n　　屈原既放，游于江潭，行吟泽畔，颜色憔悴，形容枯槁。渔父见而问之曰：“子非三闾大夫与？何故至于斯？”屈原曰：“举世皆浊我独清，众人皆醉我独醒，是以见放。”\n　　渔父曰：“圣人不凝滞于物，而能与世推移。世人皆浊，何不淈其泥而扬其波？众人皆醉，何不餔其糟而歠其醨？何故深思高举，自令放为？”\n　　屈原曰：“吾闻之，新沐者必弹冠，新浴者必振衣；安能以身之察察，受物之汶汶者乎？宁赴湘流，葬于江鱼之腹中。安能以皓皓之白，而蒙世俗之尘埃乎?”\n　　渔父莞尔⑾而笑，鼓枻而去，乃歌曰：“沧浪之水清兮，可以濯吾缨；沧浪之水浊兮，可以濯吾足。”遂去，不复与言。\n","contyishang":[]}},{"title":"词牌大全","cont":{"title":"","nian":"宋代","author":"苏轼","contson":"\n邃院重帘何处，惹得多情，愁对风光。睡起酒阑花谢，蝶乱蜂忙。今夜何人，吹笙北岭，待月西厢。空怅望处，一株红杏，斜倚低墙。羞颜易变，傍人先觉，到处被着猜防。谁信道，些儿恩爱。无限凄凉。好事若无间阻，幽欢却是寻常。一般滋味，就中香美，除是偷尝。\n","contyishang":[]}},{"title":"词牌大全","cont":{"title":"","nian":"宋代","author":"周必大","contson":"\n重华真主，晨夕奉庭闱。禋祀庆成时。乾元坤载同归美，宝册两光辉。斑衣何似赭黄衣。此事古今稀。都人欢乐嵩呼震，圣寿总天齐。\n","contyishang":[]}},{"title":"词牌大全","cont":{"title":"","nian":"清代","author":"纳兰性德","contson":"\n愁绝行人天易暮，行向鹧鸪声里住。渺渺洞庭波，木叶下，楚天何处。折残杨柳应无数，趁离亭笛声吹度。有几个征鸿，相伴也，送君南去。\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n唱彻《阳关》泪未干，功名馀事且加餐。浮天水送无穷树，带雨云埋一半山。今古恨，几千般，只应离合是悲欢？江头未是风波恶，别有人间行路难！\n","contyishang":[]}},{"title":"词牌大全","cont":{"title":"","nian":"唐代","author":"李珣","contson":"\n古庙依青嶂，行宫枕碧流。水声山色锁妆楼。往事思悠悠。云雨朝还暮，烟花春复秋。啼猿何必近孤舟。行客自多愁。\n","contyishang":[]}},{"title":"词牌大全","cont":{"title":"","nian":"宋代","author":"徐经孙","contson":"\n一雨炎□洗。似天知、溪山佳处，玳筵珠履。六十年前今朝庆，门左桑弧蓬矢。也似恁、郁葱佳气。绿鬓童颜春未老，问寿星、模样君真是。新甲子，从头起。\n\n应门有子能承志。总人间、皱眉底事，不关君耳。看不日孙枝毓秀，衮衮教人满意。更又报、门阑多喜。饱受人生真富贵，便蟠桃、三熟堪弹指。知几个，千秋岁。\n","contyishang":[]}},{"title":"词牌大全","cont":{"title":"","nian":"宋代","author":"柳永","contson":"\n昨宵里恁和衣睡，今宵里又恁和衣睡。小饮归来，初更过，醺醺醉。中夜后、何事还惊起？霜天冷，风细细，触疏窗、闪闪灯摇曳。空床展转重追想，云雨梦、任攲枕难继。寸心万绪，咫尺千里。好景良天，彼此，空有相怜意，未有相怜计。\n","contyishang":[]}},{"title":"词牌大全","cont":{"title":"","nian":"宋代","author":"柳永","contson":"\n别岸扁舟三两只。葭苇萧萧风淅淅。沙汀宿雁破烟飞，溪桥残月和霜白。渐渐分曙色。路遥山远多行役。往来人，只轮双桨，尽是利名客。一望乡关烟水隔。转觉归心生羽翼。愁云恨雨两牵萦，新春残腊相催逼。岁华都瞬息。浪萍风梗诚何益。归去来，玉楼深处，有个人相忆。\n","contyishang":[]}},{"title":"词牌大全","cont":{"title":"","nian":"唐代","author":"韦庄","contson":"\n四月十七，正是去年今日，别君时。忍泪佯低面，含羞半敛眉。不知魂已断，空有梦相随。除却天边月，没人知。\n","contyishang":[]}},{"title":"词牌大全","cont":{"title":"","nian":"五代","author":"冯延巳","contson":"\n六曲阑干偎碧树，杨柳风轻，展尽黄金缕。谁把钿筝移玉柱，穿帘海燕双飞去。满眼游丝兼落絮，红杏开时，一霎清明雨。浓睡觉来莺乱语，惊残好梦无寻处。\n","contyishang":[]}},{"title":"词牌大全","cont":{"title":"","nian":"宋代","author":"周邦彦","contson":"\n风消绛蜡，露浥红莲，灯市光相射。桂华流瓦。纤云散，耿耿素娥欲下。衣裳淡雅。看楚女纤腰一把。箫鼓喧，人影参差，满路飘香麝。因念都城放夜。望千门如昼，嬉笑游冶。钿车罗帕。相逢处，自有暗尘随马。年光是也。唯只见、旧情衰谢。清漏移，飞盖归来，从舞休歌罢。\n","contyishang":[]}},{"title":"词牌大全","cont":{"title":"","nian":"宋代","author":"欧阳修","contson":"\n平山栏槛倚晴空，山色有无中。手种堂前垂柳，别来几度春风？文章太守，挥毫万字，一饮千钟。行乐直须年少，尊前看取衰翁。(尊前 通：樽)\n","contyishang":[]}},{"title":"词牌大全","cont":{"title":"","nian":"五代","author":"李煜","contson":"\n春花秋月何时了？往事知多少。小楼昨夜又东风，故国不堪回首月明中。雕栏玉砌应犹在，只是朱颜改。问君能有几多愁？恰似一江春水向东流。(雕栏 通：阑)\n","contyishang":[]}},{"title":"词牌大全","cont":{"title":"","nian":"宋代","author":"柳永","contson":"\n对潇潇暮雨洒江天，一番洗清秋。渐霜风凄紧，关河冷落，残照当楼。是处红衰翠减，苒苒物华休。唯有长江水，无语东流。 不忍登高临远，望故乡渺邈，归思难收。叹年来踪迹，何事苦淹留？想佳人妆楼颙望，误几回、天际识归舟。争知我，倚阑杆处，正恁凝愁！(阑 一作：栏) \n","contyishang":[]}},{"title":"词牌大全","cont":{"title":"","nian":"宋代","author":"苏轼","contson":"\n游蕲水清泉寺，寺临兰溪，溪水西流。\n山下兰芽短浸溪，松间沙路净无泥，潇潇暮雨子规啼。(潇潇 一作：萧萧)谁道人生无再少？门前流水尚能西！休将白发唱黄鸡。\n","contyishang":[]}},{"title":"词牌大全","cont":{"title":"","nian":"宋代","author":"秦观","contson":"\n春路雨添花，花动一山春色。行到小溪深处，有黄鹂千百。 飞云当面化龙蛇，夭矫转空碧。醉卧古藤阴下，了不知南北。\n","contyishang":[]}},{"title":"词牌大全","cont":{"title":"","nian":"金朝","author":"元好问","contson":"\n乙丑岁赴试并州，道逢捕雁者云：“今旦获一雁，杀之矣。其脱网者悲鸣不能去，竟自投于地而死。”予因买得之，葬之汾水之上，垒石为识，号曰“雁丘”。同行者多为赋诗，予亦有《雁丘词》。旧所作无宫商，今改定之。\n问世间，情为何物，直教生死相许？天南地北双飞客，老翅几回寒暑。欢乐趣，离别苦，就中更有痴儿女。君应有语：渺万里层云，千山暮雪，只影向谁去？横汾路，寂寞当年箫鼓，荒烟依旧平楚。招魂楚些何嗟及，山鬼暗啼风雨。天也妒，未信与，莺儿燕子俱黄土。千秋万古，为留待骚人，狂歌痛饮，来访雁丘处。 \n","contyishang":[]}},{"title":"词牌大全","cont":{"title":"","nian":"宋代","author":"柳永","contson":"\n伫倚危楼风细细，望极春愁，黯黯生天际。草色烟光残照里，无言谁会凭阑意。(阑 通 栏)拟把疏狂图一醉，对酒当歌，强乐还无味。衣带渐宽终不悔，为伊消得人憔悴。\n","contyishang":[]}},{"title":"词牌大全","cont":{"title":"","nian":"宋代","author":"秦观","contson":"\n山抹微云，天连衰草，画角声断谯门。暂停征棹，聊共引离尊。多少蓬莱旧事，空回首、烟霭纷纷。斜阳外，寒鸦万点，流水绕孤村。(万点 一作：数点)销魂。当此际，香囊暗解，罗带轻分。谩赢得、青楼薄幸名存。此去何时见也，襟袖上、空惹啼痕。伤情处，高城望断，灯火已黄昏。\n","contyishang":[]}},{"title":"词牌大全","cont":{"title":"","nian":"明代","author":"杨慎","contson":"\n《廿一史弹词》第三段说秦汉开场词\n滚滚长江东逝水，浪花淘尽英雄。是非成败转头空。青山依旧在，几度夕阳红。白发渔樵江渚上，惯看秋月春风。一壶浊酒喜相逢。古今多少事，都付笑谈中。\n","contyishang":[]}},{"title":"词牌大全","cont":{"title":"","nian":"宋代","author":"陆游","contson":"\n当年万里觅封侯，匹马戍梁州。关河梦断何处？尘暗旧貂裘。胡未灭，鬓先秋，泪空流。此生谁料，心在天山，身老沧洲。\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n东风夜放花千树。更吹落、星如雨。宝马雕车香满路。凤箫声动，玉壶光转，一夜鱼龙舞。 蛾儿雪柳黄金缕。笑语盈盈暗香去。众里寻他千百度。蓦然回首，那人却在，灯火阑珊处。\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会，登临意。(栏杆 一作：阑干)休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此！倩何人唤取，红巾翠袖，揾英雄泪！\n","contyishang":[]}},{"title":"词牌大全","cont":{"title":"","nian":"近代","author":"毛泽东","contson":"\n北国风光，千里冰封，万里雪飘。望长城内外，惟余莽莽；大河上下，顿失滔滔。(余 通：馀)山舞银蛇，原驰蜡象，欲与天公试比高。(原驰 原作：原驱)须晴日，看红装素裹，分外妖娆。(红装 一作：银装)江山如此多娇，引无数英雄竞折腰。惜秦皇汉武，略输文采；唐宗宋祖，稍逊风骚。一代天骄，成吉思汗，只识弯弓射大雕。俱往矣，数风流人物，还看今朝。\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n中秋饮酒将旦，客谓前人诗词有赋待月无送月者，因用《天问》体赋。\n可怜今夕月，向何处，去悠悠？是别有人间，那边才见，光影东头？是天外。空汗漫，但长风浩浩送中秋？飞镜无根谁系？姮娥不嫁谁留？谓经海底问无由，恍惚使人愁。怕万里长鲸，纵横触破，玉殿琼楼。虾蟆故堪浴水，问云何玉兔解沉浮？若道都齐无恙，云何渐渐如钩？ \n","contyishang":[]}},{"title":"词牌大全","cont":{"title":"","nian":"宋代","author":"范仲淹","contson":"\n塞下秋来风景异，衡阳雁去无留意。四面边声连角起，千嶂里，长烟落日孤城闭。浊酒一杯家万里，燕然未勒归无计。羌管悠悠霜满地，人不寐，将军白发征夫泪。\n","contyishang":[]}},{"title":"词牌大全","cont":{"title":"","nian":"清代","author":"纳兰性德","contson":"\n人生若只如初见，何事秋风悲画扇。等闲变却故人心，却道故人心易变。(一作：却道故心人易变)骊山语罢清宵半，泪雨霖铃终不怨。(一作：泪雨零 / 夜雨霖)何如薄幸锦衣郎，比翼连枝当日愿。\n","contyishang":[]}},{"title":"词牌大全","cont":{"title":"","nian":"宋代","author":"欧阳修","contson":"\n尊前拟把归期说，欲语春容先惨咽。人生自是有情痴，此恨不关风与月。离歌且莫翻新阕，一曲能教肠寸结。直须看尽洛城花，始共春风容易别。\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n何处望神州？满眼风光北固楼。千古兴亡多少事？悠悠。不尽长江滚滚流。年少万兜鍪，坐断东南战未休。天下英雄谁敌手？曹刘。生子当如孙仲谋。\n","contyishang":[]}},{"title":"词牌大全","cont":{"title":"","nian":"唐代","author":"温庭筠","contson":"\n一尺深红胜曲尘，天生旧物不如新。(胜曲尘 一作：蒙曲尘)合欢桃核终堪恨，里许元来别有人。\n井底点灯深烛伊，共郎长行莫围棋。玲珑骰子安红豆，入骨相思知不知。 \n","contyishang":[]}},{"title":"词牌大全","cont":{"title":"","nian":"宋代","author":"王雱","contson":"\n杨柳丝丝弄轻柔，烟缕织成愁。海棠未雨，梨花先雪，一半春休。而今往事难重省，归梦绕秦楼。相思只在：丁香枝上，豆蔻梢头。\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n郁孤台下清江水，中间多少行人泪。西北望长安，可怜无数山。青山遮不住，毕竟东流去。江晚正愁余，山深闻鹧鸪。 (愁余 一作：愁予)\n","contyishang":[]}},{"title":"词牌大全","cont":{"title":"","nian":"宋代","author":"史达祖","contson":"\n不剪春衫愁意态。过收灯、有些寒在。小雨空帘，无人深巷，已早杏花先卖。白发潘郎宽沈带。怕看山、忆他眉黛。草色拖裙，烟光惹鬓，常记故园挑菜。\n","contyishang":[]}},{"title":"词牌大全","cont":{"title":"","nian":"宋代","author":"苏轼","contson":"\n丙辰中秋，欢饮达旦，大醉，作此篇，兼怀子由。\n明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间？(何似 一作：何时；又恐 一作：惟 / 唯恐)转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。(长向 一作：偏向)\n","contyishang":[]}},{"title":"词牌大全","cont":{"title":"","nian":"唐代","author":"刘禹锡","contson":"\n九曲黄河万里沙，浪淘风簸自天涯。如今直上银河去，同到牵牛织女家。\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n明月别枝惊鹊，清风半夜鸣蝉。稻花香里说丰年，听取蛙声一片。 七八个星天外，两三点雨山前。旧时茅店社林边，路转溪桥忽见。(溪桥 一作：溪头)\n","contyishang":[]}},{"title":"词牌大全","cont":{"title":"","nian":"宋代","author":"贺铸","contson":"\n终日怀归翻送客。春风祖席。南城陌。便莫惜。离觞频卷白。动管色。催行色。动管色。催行色。 何处投鞍风雨夕。临水驿。空山驿。临水驿。空山驿。纵明月相思千里隔。梦咫尺。勤书尺。梦咫尺。勤书尺。\n","contyishang":[]}},{"title":"词牌大全","cont":{"title":"","nian":"宋代","author":"张先","contson":"\n数声鶗鴂，又报芳菲歇。惜春更把残红折。雨轻风色暴，梅子青时节。永丰柳，无人尽日花飞雪。莫把幺弦拨，怨极弦能说。天不老，情难绝。心似双丝网，中有千千结。夜过也，东窗未白凝残月。(凝残月 一作：孤灯灭)\n","contyishang":[]}},{"title":"词牌大全","cont":{"title":"","nian":"宋代","author":"徐俯","contson":"\n双飞燕子几时回？夹岸桃花蘸水开。春雨断桥人不渡，小舟撑出柳阴来。(渡 一作：度)\n","contyishang":[]}},{"title":"词牌大全","cont":{"title":"","nian":"宋代","author":"柳永","contson":"\n望处雨收云断，凭阑悄悄，目送秋光。晚景萧疏，堪动宋玉悲凉。水风轻，蘋花渐老，月露冷、梧叶飘黄。遣情伤。故人何在，烟水茫茫。 难忘，文期酒会，几孤风月，屡变星霜。海阔山遥，未知何处是潇湘。念双燕、难凭远信，指暮天、空识归航。黯相望。断鸿声里，立尽斜阳。\n","contyishang":[]}},{"title":"词牌大全","cont":{"title":"","nian":"宋代","author":"张炎","contson":"\n危楼古镜影犹寒。倒景忽相看。桃花不识东西晋，想如今、也梦邯郸。缥缈神仙海上，飘零图画人间。宝光丹气共回环。水弱小舟闲。秋风难老三珠树，尚依依、脆管清弹。说与霓裳莫舞，银桥不到深山。\n","contyishang":[]}},{"title":"词牌大全","cont":{"title":"","nian":"宋代","author":"贺铸","contson":"\n终日怀归翻送客。春风祖席。南城陌。便莫惜。离觞频卷白。动管色。催行色。动管色。催行色。 何处投鞍风雨夕。临水驿。空山驿。临水驿。空山驿。纵明月相思千里隔。梦咫尺。勤书尺。梦咫尺。勤书尺。\n","contyishang":[]}},{"title":"词牌大全","cont":{"title":"","nian":"宋代","author":"赵昂","contson":"\n暮霞照水，水边无数木芙蓉。晓来露湿轻红。十里锦丝步障，日转影重重。向楚天空迥，人立西风。 夕阳道中。叹秋色、与愁浓。寂寞三千粉黛，临鉴妆慵。施朱太赤，空惆怅、教妾若为容。花易老、烟水无穷。\n","contyishang":[]}},{"title":"词牌大全","cont":{"title":"","nian":"元代","author":"王元鼎","contson":"\n声声啼乳鸦，生叫破韶华。夜深微雨润堤沙，香风万家。画楼洗净鸳鸯瓦，彩绳半湿秋千架。觉来红日上窗纱，听街头卖杏花。\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n茅檐低小，溪上青青草。醉里吴音相媚好，白发谁家翁媪？大儿锄豆溪东，中儿正织鸡笼。最喜小儿亡赖，溪头卧剥莲蓬。(亡 通：无)\n","contyishang":[]}},{"title":"词牌大全","cont":{"title":"","nian":"唐代","author":"李白","contson":"\n箫声咽，秦娥梦断秦楼月。秦楼月，年年柳色，灞陵伤别。乐游原上清秋节，咸阳古道音尘绝。音尘绝，西风残照，汉家陵阙。\n","contyishang":[]}},{"title":"词牌大全","cont":{"title":"","nian":"宋代","author":"蒋捷","contson":"\n春愁怎画。正莺背带雪，酴醿花谢。细雨院深，淡月廊斜重帘挂。归时记约烧灯夜。早拆尽、秋千红架。纵然归近，风光又是，翠阴初夏。\n\n娅姹。嚬青泫白，恨玉佩罢舞，芳尘凝榭。几拟倩人，付与兰香秋罗帕。知他堕策斜拢马。在底处、垂杨楼下。无言暗拥娇鬟，凤钗溜也。\n","contyishang":[]}},{"title":"词牌大全","cont":{"title":"","nian":"清代","author":"朱彝尊","contson":"\n犀梳在手，逋发未撩匀面后。眉语心知，引过闲房步步随。颓香暖玉，牵拂腰巾带重来。一段归云，谁验蛇医臂上痕。\n","contyishang":[]}},{"title":"词牌大全","cont":{"title":"","nian":"宋代","author":"李清照","contson":"\n香冷金猊，被翻红浪，起来慵自梳头。任宝奁尘满，日上帘钩。生怕离怀别苦，多少事、欲说还休。新来瘦，非干病酒，不是悲秋。休休，这回去也，千万遍《阳关》，也则难留。念武陵人远，烟锁秦楼。惟有楼前流水，应念我、终日凝眸。凝眸处，从今又添，一段新愁。(版本一)\n香冷金猊，被翻红浪，起来人未梳头。任宝奁闲掩，日上帘钩。生怕闲愁暗恨，多少事、欲说还休。今年瘦，非干病酒，不是悲秋。明朝，者回去也，千万遍阳关，也即难留。念武陵春晚，云锁重楼。记取楼前绿水，应念我、终日凝眸。凝眸处，从今更数，几段新愁。(版本二)\n","contyishang":[]}},{"title":"词牌大全","cont":{"title":"","nian":"宋代","author":"张淑芳","contson":"\n罗襟湿未干，又是凄凉雪。欲睡难成寐、音书绝。窗前竹叶，凛凛狂风折。寒衣弱不胜，有甚遥肠，望到春来时节。孤灯独照，字字吟成血。仅梅花知苦、香来接。离愁万种，提起心头切。比霜风更烈。瘦似枯枝，待何人与分说。\n","contyishang":[]}},{"title":"词牌大全","cont":{"title":"","nian":"宋代","author":"张先","contson":"\n伤高怀远几时穷？无物似情浓。离愁正引千丝乱，更东陌、飞絮蒙蒙。嘶骑渐遥，征尘不断，何处认郎踪！双鸳池沼水溶溶，南北小桡通。梯横画阁黄昏后，又还是、斜月帘栊。沉恨细思，不如桃杏，犹解嫁东风。\n","contyishang":[]}},{"title":"词牌大全","cont":{"title":"","nian":"宋代","author":"王安石","contson":"\n登临送目，正故国晚秋，天气初肃。千里澄江似练，翠峰如簇。归帆去棹残阳里，背西风，酒旗斜矗。彩舟云淡，星河鹭起，画图难足。(归帆 一作：征帆)念往昔，繁华竞逐，叹门外楼头，悲恨相续。千古凭高对此，谩嗟荣辱。六朝旧事随流水，但寒烟衰草凝绿。至今商女，时时犹唱，后庭遗曲。\n","contyishang":[]}},{"title":"词牌大全","cont":{"title":"","nian":"唐代","author":"刘禹锡","contson":"\n杨柳青青江水平，闻郎江上踏歌声。(踏歌声 一作：唱歌声)东边日出西边雨，道是无晴却有晴。(却有晴 一作：还有晴)\n","contyishang":[]}},{"title":"词牌大全","cont":{"title":"","nian":"唐代","author":"冯延巳","contson":"\n梧桐落，蓼花秋。烟初冷，雨才收，萧条风物正堪愁。\n\n人去后，多少恨，在心头¤\n\n燕鸿远，羌笛怨，渺渺澄波一片。山如黛，月如钩。\n\n笙歌散，梦魂断，倚高楼。\n","contyishang":[]}},{"title":"词牌大全","cont":{"title":"","nian":"唐代","author":"刘禹锡","contson":"\n斑竹枝，斑竹枝，泪痕点点寄相思。楚客欲听瑶瑟怨，潇湘深夜月明时。\n","contyishang":[]}},{"title":"词牌大全","cont":{"title":"","nian":"宋代","author":"周邦彦","contson":"\n暗柳啼鸦，单衣伫立，小帘朱户。桐花半亩，静锁一庭愁雨。洒空阶、夜阑未休，故人剪烛西窗语。似楚江暝宿，风灯零乱，少年羁旅。 迟暮。嬉游处。正店舍无烟，禁城百五。旗亭唤酒，付与高阳俦侣。想东园、桃李自春，小唇秀靥今在否。到归时、定有残英，待客携尊俎。\n","contyishang":[]}},{"title":"词牌大全","cont":{"title":"","nian":"宋代","author":"李清照","contson":"\n禁幄低张，彤阑巧护，就中独占残春。容华淡伫，绰约俱见天真。待得群花过后，一番风露晓妆新。妖娆艳态，妒风笑月，长殢东君。 东城边，南陌上，正日烘池馆，竟走香轮。绮筵散日，谁人可继芳尘。更好明光宫殿，几枝先近日边匀。金尊倒，拚了尽烛，不管黄昏。\n","contyishang":[]}},{"title":"词牌大全","cont":{"title":"","nian":"宋代","author":"张耒","contson":"\n帘幕疏疏风透。一线香飘金兽。朱阑倚遍黄昏后。廊上月华如昼。 别离滋味浓于酒。著人瘦。此情不及墙东柳。春色年年如旧。\n","contyishang":[]}},{"title":"词牌大全","cont":{"title":"","nian":"唐代","author":"白居易","contson":"\n南浦凄凄别，西风袅袅秋。一看肠一断，好去莫回头。\n","contyishang":[]}},{"title":"词牌大全","cont":{"title":"","nian":"五代","author":"李煜","contson":"\n无言独上西楼，月如钩。寂寞梧桐深院锁清秋。剪不断，理还乱，是离愁。别是一般滋味在心头。(一般 一作：一番)\n","contyishang":[]}},{"title":"词牌大全","cont":{"title":"","nian":"唐代","author":"白居易","contson":"\n江南好，风景旧曾谙。日出江花红胜火，春来江水绿如蓝。能不忆江南？\n","contyishang":[]}},{"title":"词牌大全","cont":{"title":"","nian":"宋代","author":"曹组","contson":"\n洗妆真态，不作铅花御。竹外一枝斜，想佳人，天寒日暮。黄昏院落，无处著清香，风细细，雪垂垂，何况江头路。月边疏影，梦到消魂处。梅子欲黄时，又须作，廉纤细雨。孤芳一世，供断有情愁，消瘦损，东阳也，试问花知否？\n","contyishang":[]}},{"title":"词牌大全","cont":{"title":"","nian":"宋代","author":"苏轼","contson":"\n余谪居黄，三见重九，每岁与太守徐君猷会于栖霞。今年公将去，乞郡湖南。念此惘然，故作此词。\n笑劳生一梦，羁旅三年，又还重九。华发萧萧，对荒园搔首。赖有多情，好饮无事，似古人贤守。岁岁登高，年年落帽，物华依旧。此会应须烂醉，仍把紫菊茱萸，细看重嗅。摇落霜风，有手栽双柳。来岁今朝，为我西顾，酹羽觞江口。会与州人，饮公遗爱，一江醇酎。\n","contyishang":[]}},{"title":"词牌大全","cont":{"title":"","nian":"宋代","author":"蒋捷","contson":"\n我梦唐宫春昼迟。正舞到、曳裾时。翠云队仗绛霞衣。慢腾腾、手双垂。 忽然急鼓催将起，似彩凤、乱惊飞。梦回不见万琼妃。见荷花、被风吹。\n","contyishang":[]}},{"title":"词牌大全","cont":{"title":"","nian":"唐代","author":"李白","contson":"\n金樽清酒斗十千，玉盘珍羞直万钱。(羞 通：馐；直 通：值)停杯投箸不能食，拔剑四顾心茫然。欲渡黄河冰塞川，将登太行雪满山。(雪满山 一作：雪暗天)闲来垂钓碧溪上，忽复乘舟梦日边。(碧 一作：坐)行路难！行路难！多歧路，今安在？长风破浪会有时，直挂云帆济沧海。\n","contyishang":[]}},{"title":"词牌大全","cont":{"title":"","nian":"宋代","author":"张炎","contson":"\n接叶巢莺，平波卷絮，断桥斜日归船。能几番游，看花又是明年。东风且伴蔷薇住，到蔷薇、春已堪怜。更凄然。万绿西泠，一抹荒烟。 当年燕子知何处，但苔深韦曲，草暗斜川。见说新愁，如今也到鸥边。无心再续笙歌梦，掩重门、浅醉闲眠。莫开帘，怕见飞花，怕听啼鹃。\n","contyishang":[]}},{"title":"词牌大全","cont":{"title":"","nian":"宋代","author":"苏轼","contson":"\n绿槐高柳咽新蝉。薰风初入弦。碧纱窗下水沈烟。棋声惊昼眠。(水沈 一作 水沉） 微雨过，小荷翻。榴花开欲然。玉盆纤手弄清泉。琼珠碎却圆。\n","contyishang":[]}},{"title":"词牌大全","cont":{"title":"","nian":"元代","author":"张可久","contson":"\n兴亡千古繁华梦，诗眼倦天涯。孔林乔木，吴宫蔓草，楚庙寒鸦。数间茅舍，藏书万卷，投老村家。山中何事？松花酿酒，春水煎茶。\n","contyishang":[]}},{"title":"词牌大全","cont":{"title":"","nian":"宋代","author":"李纲","contson":"\n长江千里，烟淡水云阔。歌沉玉树，古寺空有疏钟发。六代兴亡如梦，苒苒惊时月。兵戈凌灭。豪华销尽，几见银蟾自圆缺。 潮落潮生波渺，江树森如发。谁念迁客归来，老大伤名节。纵使岁寒途远，此志应难夺。高楼谁设。倚阑凝望，独立渔翁满江雪。\n","contyishang":[]}},{"title":"词牌大全","cont":{"title":"","nian":"宋代","author":"范仲淹","contson":"\n纷纷坠叶飘香砌。夜寂静，寒声碎。真珠帘卷玉楼空，天淡银河垂地。年年今夜，月华如练，长是人千里。愁肠已断无由醉，酒未到，先成泪。残灯明灭枕头欹，谙尽孤眠滋味。都来此事，眉间心上，无计相回避。\n","contyishang":[]}},{"title":"词牌大全","cont":{"title":"","nian":"宋代","author":"史达祖","contson":"\n巧沁兰心，偷黏草甲，东风欲障新暖。谩凝碧瓦难留，信知暮寒轻浅。行天入镜，做弄出、轻松纤软。料故园、不卷重帘，误了乍来双燕。 青未了、柳回白眼。红欲断、杏开素面。旧游忆著山阴，厚盟遂妨上苑。寒炉重暖，便放慢春衫针线。恐凤靴，挑菜归来，万一灞桥相见。\n","contyishang":[]}},{"title":"词牌大全","cont":{"title":"","nian":"唐代","author":"白居易","contson":"\n柳湖松岛莲花寺，晚动归桡出道场。卢橘子低山雨重，栟榈叶战水风凉。烟波澹荡摇空碧，楼殿参差倚夕阳。到岸请君回首望，蓬莱宫在海中央。\n","contyishang":[]}},{"title":"词牌大全","cont":{"title":"","nian":"宋代","author":"张炎","contson":"\n楚江空晚。怅离群万里，恍然惊散。自顾影、欲下寒塘，正沙净草枯，水平天远。写不成书，只寄得、相思一点。料因循误了，残毡拥雪，故人心眼。 谁怜旅愁荏苒。谩长门夜悄，锦筝弹怨。想伴侣、犹宿芦花，也曾念春前，去程应转。暮雨相呼，怕蓦地、玉关重见。未羞他、双燕归来，画帘半卷。\n","contyishang":[]}},{"title":"词牌大全","cont":{"title":"","nian":"清代","author":"纳兰性德","contson":"\n白狼河北秋偏早，星桥又迎河鼓。清漏频移，微云欲湿，正是金风玉露。两眉愁聚。待归踏榆花，那时才诉。只恐重逢，明明相视更无语。人间别离无数，向瓜果筵前，碧天凝伫，连理千花，相思一叶，毕竟随风何处。羁栖良苦，算未抵空房，冷香啼曙。令夜天孙，笑人愁似许。\n","contyishang":[]}},{"title":"词牌大全","cont":{"title":"","nian":"宋代","author":"高观国","contson":"\n水外轻阴，做弄得飞云，吹断晴絮。驻马桥西，还系旧时芳树。不见翠陌寻春，每问著、小桃无语。恨燕莺、不识闲情，却隔乱红飞去。 少年曾识春风意，到如今、怨怀难诉。魂惊冉冉江南远，烟草愁如许。此意待写翠笺，奈断肠、都无新句。问甚时、舞凤歌鸾，花里再看仙侣。\n","contyishang":[]}},{"title":"词牌大全","cont":{"title":"","nian":"宋代","author":"孙洙","contson":"\n怅望浮生急景，凄凉宝瑟馀音。楚客多情偏怨别，碧山远水登临。目送连天衰草，夜阑几处疏砧。黄叶无风自落，秋云不雨长阴。天若有情天亦老，摇摇幽恨难禁。惆怅旧欢如梦，觉来无处追寻。\n","contyishang":[]}},{"title":"词牌大全","cont":{"title":"","nian":"宋代","author":"辛弃疾","contson":"\n一轮秋影转金波，飞镜又重磨。把酒问姮娥：被白发、欺人奈何？乘风好去，长空万里，直下看山河。斫去桂婆娑，人道是、清光更多。\n","contyishang":[]}},{"title":"词牌大全","cont":{"title":"","nian":"宋代","author":"柳永","contson":"\n炎光谢。过暮雨、芳尘轻洒。乍露冷风清庭户，爽天如水，玉钩遥挂。应是星娥嗟久阻，叙旧约、飙轮欲驾。极目处、微云暗度，耿耿银河高泻。 闲雅。须知此景，古今无价。运巧思、穿针楼上女，抬粉面、云鬟相亚。钿合金钗私语处，算谁在、回廊影下。愿天上人间，占得欢娱，年年今夜。\n","contyishang":[]}},{"title":"词牌大全","cont":{"title":"","nian":"宋代","author":"吴文英","contson":"\n听风听雨，春残花落门掩。乍倚玉阑，旋剪夭艳。携醉靥。放溯溪游缆。波光撼。映烛花黯澹。 碎霞澄水，吴宫初试菱鉴。旧情顿减。孤负深杯滟。衣露天香染。通夜饮。问漏移几点。\n","contyishang":[]}}]